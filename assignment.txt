Spravme si malý program, ktorý nazveme Zelovoc (alebo akýkoľvek iný obchod). Na konci tohto článku môžeš nájsť malé hinty ako na to.
Obchod by mal spĺňať nasledovné požiadavky:

    Produkt je iba obyčajný reťazec – slovo (napr. „jablko“).
    Naše produkty potrebujeme niekde uložiť (napr. do listu).

    Naše produkty chceme nejakým spôsobom ukázať používateľovi. Vypísať pri nich chceme ich poradie, názov a cenu produktu. Poradie nech nám začína od 1, nie od 0.

    Po vypísaní produktov používateľovi chceme dať možnosť si nejaký produkt kúpiť. To môžeš spraviť tak, že si od neho vypýtaš číslo,
    ktoré bude označovať poradie produktu, ktorý si chce kúpiť.

    Keď si používateľ kúpi produkt, tak ho niekam treba uložiť (napr. do listu, ktorý sa bude volať shopping_cart).
    
    Po kúpe produktu chceme znova vypísať produkty a znova umožniť nákup (kedy program končí je popísané nižšie).
    
    K vypisovaniu produktov pridaj aj vypísanie používateľovho košíka. Produkty v košíku stačí vypísať za sebou. Na koniec mu tam ešte napíš aktuálnu cenu košíka.
    Ak používateľ pri voľbe produktu zadá číslo 0, tak to znamená, že si nákup želá ukončiť. Túto možnosť mu napíš pod zoznam produktov, nech vie,
    ako má nákup ukončiť.
    Po ukončení nákupu mu napíš, aké produkty si kúpil a koľko za ne má zaplatiť.
    Na záver sa mu nezabudni aj poďakovať.

Bonus 1
Ako bonus si môžeš kód trochu upraviť. Vo svete programátora nestačí, že kód funguje. Kód sa má dať aj dobre čítať a jednoducho upravovať:

    Sprav si funkciu na výpočet ceny produktu, nech nemusíš vkuse volať len()
    Sprav si funkciu na výpis všetkých produktov
    Sprav si funkciu na výpis košíka
    Sprav si funkciu na získanie produktu od používateľa

Bonus 2
Vylepši tvoj obchod tak, aby vedel mať viacero kusov daného produktu. Zákazníkovi ponúkaj produkt až pokým je dostupný aspoň 1 kus
Bonus 3
Podobným spôsobom akým sa v BONUSE 2 robí počet produktov, skús upraviť cenu produktov. To znamená, že cena už nebude dĺžka mena produktu,
ale bude určená a niekde uložená.
